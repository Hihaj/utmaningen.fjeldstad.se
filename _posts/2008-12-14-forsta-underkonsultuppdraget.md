---
layout: post
title: Första underkonsultuppdraget
date: 2008-12-14 00:33
comments: true
categories: []
---
Denna vecka tecknade jag ett partneravtal med en större konsultfirma här i Stockholm och åtog mig i samband med det mitt första underkonsultuppdrag. Att underkonsulta innebär att man jobbar med ett projekt som ett annat konsultföretag har sålt in och därmed "äger". Man agerar i princip under detta bolags flagga och fungerar ur kundens perspektiv som vilken teammedlem som helst. Det finns fördelar för båda parter - huvudkonsulten får förstärkning inom ett givet kompetensområde och underkonsulten får tillgång till ett uppdrag "gratis" utan att behöva sälja in något till en slutkund. För min del passar denna typ av upplägg mycket bra.

Jag är inte helt säker på hur mycket jag kan säga om själva uppdraget, men i stort kommer det handla om integration mellan system, och utvecklingen sker i C#. Jag är riktigt peppad inför detta och tycker att det ska bli grymt kul både att ha ett konkret projekt och att kunna säkra åtminstone en viss inkomst inför kommande räkningar.

<em>Parentes:</em> Jag firade avtalet med att köpa ett par spel till mitt Playstation 3, som jag kommer gotta mig åt nu under helgen. Till veckan är det nya tag som gäller, men nu gäller ledighet och rekreation!
