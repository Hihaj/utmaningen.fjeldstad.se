---
layout: post
title: Utmaningen har bara börjat, men bloggandet avtar
date: 2010-03-17 11:28
comments: true
categories: []
---
När jag startade den här bloggen var syftet att beskriva min väg från anställd till egen företagare och berätta om hur jag klarade mig på egen hand. Nu har det gått snart ett och ett halvt år sedan jag tog steget, och uppenbarligen håller jag mig flytande fortfarande. Jag trivs på det stora hela bra men ser förstås många möjligheter till utveckling av min karriär - förhoppningsvis inom något entreprenöriellt spår.

Jag ser det som att jag klarat första steget av min utmaning och just nu funderar jag på hur jag ska gå vidare och vad jag ska lägga min energi på tills det är dags för nästa kliv. Det har varit glest mellan blogginläggen på senaste, och jag tror att det är lika bra att jag bestämmer mig för att låta Utmaningen vila tills vidare. Det kan hända att jag skriver något enstaka inlägg här eller där, men sannolikt kommer jag att lägga min energi på annat framöver.

Jag vill tacka alla som har läst och kommenterat mina små artiklar, det har varit jättekul att få respons och feedback. Jag hoppas att jag kunnat bidra med inspiration och kanske en och annan idé.

Läs gärna min personliga blogg (<a href="http://blogg.fjeldstad.se" target="_blank">http://blogg.fjeldstad.se</a>), följ mig på Twitter (<a href="http://twitter.com/Hihaj" target="_blank">http://twitter.com/Hihaj</a>) och håll koll på vad mitt företag Fjeldstad Medieteknik har för sig (<a href="http://www.fjeldstadmedieteknik.se" target="_blank">http://www.fjeldstadmedieteknik.se</a> och http://twitter.com/FjeldstadMT).

Ha det fint och lycka till med era egna utmaningar!
