---
layout: post
title: Checklista inför 1 december, version 1.0
date: 2008-09-18 20:53
comments: true
categories: []
---
Som jag tidigare nämnt så går det verkliga startskottet för min utmaning den 1 december, då jag står utan anställning och, kanske framförallt, utan garanterad inkomst. Idag satte jag mig och skrev ner en liten "checklista" för vad som ska vara förberett, vilka beslut som ska vara fattade, vad jag ska ha påbörjat och så vidare, för att jag inte ska vakna upp i vintermorgonen och vara helt nollställd.
<ul>
	<li><a href="http://www.fjeldstadmedieteknik.se/">Fjeldstad Medietekniks webbsajt</a> ska vara på plats och uppdaterad.</li>
	<li>"Plugga smart" ska vara påbörjad, minst inledningskapitlet och kapitelindelningen.</li>
	<li>Pratat med Kund A om deras IT-utvecklingsplaner för vintern och våren och min eventuella plats i det hela.</li>
	<li>Tagit kontakt med Kund B och frågat om de är intresserade av att få sin webb uppgraderad, kanske för att pilota WordPress som CMS för företagssajter.</li>
	<li>Skickat ett CV till Uppdragsgivare A inför eventuella underkonsultjobb.</li>
	<li>Ha läst ut boken "<a href="http://www.adlibris.com/se/product.aspx?isbn=0307353133">The 4-Hour Workweek</a>".</li>
	<li>Köpt programvara: Microsoft Visual Studio 2008 Professional (nödvändigt för seriösa .NET-jobb).</li>
	<li>Ändrat kontaktuppgifter på mitt MCP-konto hos Microsoft.</li>
	<li>Skaffat ett eget mobiltelefonabonnemang och skickat ut numret till alla kontakter och vänner.</li>
	<li>Uppdaterat <a href="http://www.linkedin.com/in/fjeldstad">min profil på LinkedIn</a>.</li>
</ul>
(Företagsnamn på kunder och uppdragsgivare får vara fingerade tills jag vet om det är okej (och smart) att nämna dem.)

Jag har en del att ta tag i, helt klart, men så ska det vara också. Jag tror helt och fullt på tesen att ju längre tid man reserverar för en uppgift, desto längre kommer den att ta. Korta deadlines och konkreta delmål är min melodi. (Då kan man ju fråga sig om drygt två månader är en "kort deadline" - svaret är <em>ja</em>, eftersom jag under hela perioden arbetar åtta timmar om dagen på mitt vanliga jobb.)
