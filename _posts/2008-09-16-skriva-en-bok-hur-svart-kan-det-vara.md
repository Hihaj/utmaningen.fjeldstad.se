---
layout: post
title: Skriva en bok - hur svårt kan det vara?
date: 2008-09-16 23:55
comments: true
categories: []
---
En egen produkt vore grymt kul att jobba med. Klura på marknadsföring, vidareutveckling och förbättring, spin-offs och annat - det finns hur mycket som helst man kan hitta på om man bara har en fungerande grund att utgå från. Men vad för slags produkt kan jag ta fram helt själv? 

Jag är ju lite av en nörd, så jag fastnar lätt i banorna kring mjukvara, webb och onlinetjänster. Möjligheterna är i princip oändliga, men det är ändå inte helt enkelt att komma på något som ens jag själv tror på. En bra utgångspunkt är dock att fundera på vilka marknader man själv känner till och vilka behov som finns där. Det var när jag satt och tänkte i de banorna som jag kom på att jag kanske inte alls (bara) ska hålla mig till IT-relaterade produkter.

Det gick bra för mig på universitetet, rent skolmässigt ungefär så bra som det kan gå. Jag är definitivt inget geni, men jag vet vilken studieteknik som funkar för mig i de olika typer av ämnen och kurser som jag ställts inför och jag utvecklade en del metoder och knep, om man så vill, som verkligen gav resultat. Varför inte göra något av detta?

Jag tror att jag ska skriva en bok som handlar om konkreta tips för studenter som hjälper dem att fixa de betyg de vill ha. Jag är helt säker på att jag skulle kunna tillföra en hel del och spara tid åt läsarna genom att låta dem lära sig av mina misstag och insikter.

Produktmässigt vore en bok riktigt kul att ta sig an, och det kommer jag skriva om här framöver. Tills vidare bestämmer jag helt enkelt att arbetsnamnet är "<strong>Plugga smart</strong>" och att den ska bli grym! Hur svårt kan det vara?
