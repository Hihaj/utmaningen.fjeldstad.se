---
layout: post
title: Stigande trend för arbetstimmar per månad
date: 2009-03-27 16:43
comments: true
categories: []
---
Idag passerade jag 160 jobbade timmar för mars månad, vilket innebär att allt jag gör fram till månadsskiftet är en ren bonus! Jag har ju som mål att arbeta motsvarande en heltidstjänst och det har jag alltså lyckats uppnå nu för första gången sedan jag började jobba enbart med min egna firma. Tittar jag i tidsrapporteringen ser jag att antalet arbetstimmar per månad upplever en klar stigande trend; så här har det sett ut sedan starten:
<ul>
	<li>December: 64 timmar (varav 31 debiterbara)</li>
	<li>Januari: 104 timmar (varav 83 debiterbara)</li>
	<li>Februari: 118 timmar (varav 105 debiterbara)</li>
	<li>Mars: 163+ timmar (varav 152+ debiterbara)</li>
</ul>
Tittar man med konsultögon på denna statistik så går det åt rätt håll medan om man är intresserad av tiden som inte sålts så ser det inte lika bra ut. Jag väljer dock att se det som något positivt att jag lyckats sporra mig själv till att inte slappa och att jag på samma gång dragit in en del pengar. Det är ju brinnande lågkonjunktur, så jag kan tänka mig att det inte riktigt är läge att klaga på en för hög<em> </em>debiteringsgrad.

Sedan har jag faktiskt lärt mig mycket under mina konsulttimmar hittills i år, både tekniskt och professionellt. Jag har jobbat med sådant jag inte trodde att jag skulle hålla på med, utan att för den sakens skull tappa mitt .NET-fokus. Så jag är nöjd!

Inom inte alltför lång tid hoppas jag kunna dela med mig av lite detaljer gällande det egna projekt som jag valt att satsa på då jag inte konsultar. Håll ut!
